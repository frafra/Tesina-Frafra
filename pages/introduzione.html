<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>Inizio</title>
<link rel="stylesheet" type="text/css" href="stile.css"/>
<meta http-equiv="Content-Type" content="text/html;charset=utf-8"/>
</head>
<body>

<h1>Tesina sulla comunicazione</h1>
<h2>Di Francesco Frassinelli</h2>

<div class="paragrafo">
<h3>Cosa si intende per comunicazione</h3>
<p>Il termine comunicare è storicamente collegato alla parola comune, che deriva dal verbo latino communicare ("<b>condividere</b>”, "<b>rendere comune</b>”), a sua volta correlato alla parola latina communis ("comune”).</p>
<p>Secondo gli psicologi che studiano la comunicazione questa è:</p>
<div class="quotazione">...<b>uno scambio interattivo osservabile fra due o più partecipanti</b>, dotato di intenzionalità reciproca e di un certo livello di consapevolezza, in grado di far condividere un determinato significato sulla base di sistemi simbolici e convenzionali di significazione e di segnalazione secondo la cultura di riferimento.<br/>
(Luigi Anolli, Professore  ordinario di Psicologia della Comunicazione presso l'Università  degli Studi di Milano)</div>
<p>La comunicazione implica dunque una partecipazione tra comunicante e colui che ascolta. Comunicare è  una attività che produce effetti sulle persone che vi partecipano. Ogni azione è comunicazione, non si può non comunicare. <b>Nella modernità per comunicazione si intende spesso il mezzo di comunicazione</b>.</p>
</div>

<div class="paragrafo">
<h3>Ma cos'è una trasmissione di informazioni?</h3>
<p><b>Nell'approccio matematico si considera l'informazione come differenza tra due o più elementi o dati.</b></p>
<p>La teoria dell'informazione, elaborata da Claude Shannon (1949) e Warren Weaver (1958) alla fine del 1940,  ha  analizzato l'invio e il trasporto delle informazioni. Un segnale (messaggio) passa da un emittente (mittente), attraverso un trasmettitore, a un destinatario (ricevente), attraverso un recettore, lungo un canale fisico (supporto materiale). Il messaggio (composto di segni) deve essere codificato (costruito e combinato secondo certe regole, un codice) da chi lo emette e decodificato da chi lo riceve.</p>
<p>Il contesto gioca un ruolo più o meno importante a seconda del tipo di codice utilizzato. Essendoci del rumore lungo il canale è necessario che il segnale possegga una certa intensità che gli consenta di raggiungere la destinazione, in modo che l'informazione risulti effettivamente trasmessa.</p>
<p>Cercherò di affrontare alcuni modi e strumenti che l'uomo si è dato per comunicare e alcune caratteristiche del linguaggio comunicativo  che per sua natura non è mai neutro, proprio in quanto trasmette (da trans "al di là" e mittere "mandare"), trasferisce  qualcosa a qualcuno.</p>
</div>

<div class="paragrafo">
<h3>Com'è composta questa tesina</h3>
<p><b>Nella parte di questa tesina dedicata alla fisica</b>, tratterò delle onde radio e di come la scoperta di questo fenomeno abbia cambiato il nostro mondo.</p>
<p><b>Nella parte dedicata alla storia</b>, mi sono soffermato sulla radio e sulla sua diffusione in Italia durante il <b>periodo fascista</b>, quando si  comprese l'importanza e il possibile utilizzo ai fini di una propaganda diffusa in ogni dove, in modo costante e persuasivo di questo apparecchio.</p>
<p>La comunicazione infatti può cessare di essere un rapporto paritario di scambio tra chi trasmette e chi riceve e divenire invece mezzo per sedurre (da se ducere, "condurre a sé"): a riguardo dedico la  parte dedicata alla <b>lingua inglese</b> a Orwell e al suo famoso libro "1984" in cui l'autore immagina una società amministrata da un onnipotente partito unico capeggiato dal Grande Fratello, dittatore che nessuno ha mai visto ma che controlla costantemente la vita di tutti i cittadini, riscrivendo la storia, comunicando da grandi televisori-telecamere che controllano la vita di tutti, facendo uso di una propaganda invasiva e costante che distorce di continuo la realtà a proprio uso.</p>
<p>Oggi <b>c'è chi demonizza i sistemi di comunicazione e le nuove tecnologie</b>, come l'informatica, <b>e c'è chi vede in loro la premessa per un mondo più giusto con una maggiore condivisione di notizie e sapere</b>.</p>
<p>Ecco i punti di vista di alcuni importanti pensatori:</p>
<ul>
<li>I teorici della massificazione, come McQuail, sociologo britannico nato nel 1935, asseriscono che  esiste un'influenza del vertice sulla base grazie ai media che svolgono una funzione di controllo e di filtro.</li>
<li>Il filosofo Karl Popper (Vienna 1902-1994) denunciò negli Anni Novanta la TV baby-sitter, che propinava ai bambini abbandonati a se stessi contenuti degenerati.</li>
<li>Baudrillard (filosofo e sociologo francese. 1929-2007) parla di "iperealtà", prodotta dalla comunicazione elettronica, che rischia di annullare la differenza tra mondo reale e immagine mediata.</li>
<li>Gianni Vattimo invece (filosofo italiano, 1936) crede che la diffusione dei media abbia offerto anche nuove speranze di emancipazione, generando una visione della realtà più pluralista.</li>
<li>Per Shils (sociologo americano, (1910-1955) la trasformazione mediatica va a favore dei ceti meno colti.</li>
</ul>
<p>Credo che la possibilità di avere a disposizione più facilmente strumenti atti a conoscere sia di per sé positivo: per non recepire passivamente quello che viene comunicato, per non diventare acritici e manipolabili, è indispensabile possedere strumenti culturali che ci permettono di riflettere, elaborare e distinguere. Per questo la scuola è indispensabile e vanno potenziate le possibilità di istruzione che i cittadini posseggono. Un Paese civile è un Paese che dà grande importanza alle sue Scuole e investe in cultura per garantire un futuro migliore. Dante lo espresse mirabilmente, nel ventiseiesimo Canto dell'Inferno, Canto di Ulisse, colui che simboleggia proprio il desiderio infinito di scoprire e sapere:</p>
<div class="quotazione">"<b>...fatti non foste a viver come bruti<br/>ma per seguir virtute e canoscenza</b>"</div>
</div>

</body>
</html>
